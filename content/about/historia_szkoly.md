---
title: "O nas"
date: 2024-09-09T14:00:00Z
description:  Krótka historia szkoły 
draft: false
type: "page"
---

## Historia szkoły

Polska Szkoła Sobotnia w Burnley rozpoczęła działalność we wrześniu 2009 roku. Na sierpniowym posiedzeniu Stowarzyszenia Polaków z Burnley i okolic podjęto jednomyślną decyzję o utworzeniu placówki oświatowej w celu krzewienia kultury polskiej. Uchwała była wynikiem troski obywateli Polski przebywających czasowo albo na stałe w Anglii o wspólne dobro i zachowanie języka ojczystego, który odgrywa bardzo ważną rolę w kształtowaniu kultury oraz wzmocnieniu więzi narodowych. Dlatego też nadrzędnym celem naszej szkoły jest krzewienie kultury polskiej.

{{< galeria2 path="images/o_nas.jpg" >}}

Pierwszym kierownikiem placówki była pani Ewa Kopacka, a od 15.01.2011 roku obowiązki przejęła pani Monika Deptuś. Ponadto Polska Szkoła Sobotnia w Burnley organizuje dla naszych uczniów zajęcia artystyczno-muzyczne, by promowały polskie dzieci w tutejszym środowisku. Kiedy mówimy o początkach istnienia naszej szkoły, nie można pominąć faktu, że kilkakrotnie zmienialiśmy siedzibę.

Na początku korzystaliśmy z sal przy kościołach katolickich w Burnley, bowiem Kościół, jako jedyna instytucja, był i jest otwarty na nasze działania. Od października 2010 roku do grudnia 2013 wynajmowaliśmy LINKBRIDGE CENTRE, z którymi zorganizowaliśmy wspólnie kilka imprez w celu zbliżenia do siebie społeczności pochodzących z różnych kultur.
Od stycznia 2014 roku siedziba szkoły jest budynek Sir John Thursby Community College w Burnley przy Eastern Avenue.
ZAPRASZAMY!