---
title: "Monika Deptuś"
date: 2024-11-08T17:37:39+01:00
draft: false
type: "page"
---

<div style="float: left;
    margin-right: 15px;
    margin-bottom: 10px;
    max-width: 25%;">
    <img src="/images/nauczyciele/monika.jpg" alt="mgr Monika Deptuś" 
         style="width: 100%; height: auto;">
</div>

**mgr Monika Deptuś** dyrektor Polskiej Szkoły Sobotniej w Burnley, jest kochającą żoną i matką trzech synów, dobrym chrześcijaninem pomagającym wszystkim, którzy potrzebują jej wsparcia, a także dumną ze swego pochodzenia Polką. Należy do osób życzliwych, cierpliwych i ugodowych. Lubi angażować się w prace na rzecz innych, nie oczekując niczego w zamian. Jest osobą miłą i sympatyczną, która zawsze stara się uśmiechać bez względu na pogodę ducha. Uwielbia czytać książki, oglądać dobre filmy akcji oraz podróżować. Jest osobą wykształconą. Ukończyła Studium Nauczycielskie w Chełmie, studiowała Filologię Polską na Uniwersytecie Warszawskim, a po zdobyciu tytułu magistra ukończyła studia podyplomowe w Instytucie Badań Literackich PAN w Warszawie. Jako dyrektor jest kreatyna, zdyscyplinowana i ma świetny zmysł organizatorski, jako nauczyciel – wyrozumiała i nietuzinkowa, a jako człowiek – wrażliwa i godna zaufania.

W TROSCE O JĘZYK POLSKI I TOŻSAMOŚĆ NARODOWĄ

Kiedy pracowała w Fishermore jako wolontariusz, członkowie polonijnego ugrupowania MAGNET poprosili Panią Monikę o założenie polskiej szkoły w Burnley i umożliwienie ich dzieciom kształcenia języka polskiego. I tak oto w 2009 roku została współzałożycielem Polskiej Szkoły Sobotniej im. Fryderyka Chopina w Burnley z siedzibą w budynku szkoły parafialnej należącej do Kościoła Św. Jana Chrzciciela w Burnley, gdzie urzędowali tylko przez kilka pierwszych miesięcy. Przeprowadzali się jeszcze trzykrotnie aż w końcu w styczniu 2014 roku osiedli na stałe w budynku Sir John Thursby Community College, gdzie wówczas Pani Monika pracowała, dzięki czemu łatwo było nawiązać współpracę.

Pani Monika Deptuś jest dyrektorem tejże placówki od stycznia 2011 roku, dbając o realizację treści nauczania języka polskiego z elementami, historii, geografii i kultury zgodnie z polską podstawą programową dla uczniów polskich uczących się za granicą. Oczywiście w planie pracy ujęte są również działania patriotyczne w duchu wartości chrześcijańskich, dlatego też w szkole mają miejsce uroczyści z okazji Odzyskania Niepodległości czy rocznicy uchwalenia Konstytucji 3 maja, a także odbywa się Wigilia szkolna. Zaplanowała i zorganizowała kilka wycieczek szkolnych, m.in. do Yorku, Chester, Londynu czy Lake District oraz trzy edycje Zielonej Szkoły w różne części Wielkiej Brytanii. Pani Monika wydała także trzy biuletyny szkolne prezentujące działalność Polskiej Szkoły Sobotniej w Burnley. Pisała również artykuły do magazynu lokalnego o podjętych przez szkołę inicjatywach. Przeprowadza w szkołach angielskich egzamin ustny z języka polskiego. Jest cenioną w rejonie nauczycielką i człowiekiem. Jednak wszystkie jej działania możliwe są dzięki ogromnemu wsparciu nauczycieli, rodziców i organizacji, bez nich pomysły Pani Moniki nie mogłyby być zrealizowane. Działalność Polskiej Szkoły Sobotniej im. Fryderyka Chopina w Burnley to praca wielu rąk i wspaniałych umysłów.  
